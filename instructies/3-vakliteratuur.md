# Fase 3. Vakliteratuur raadplegen

In de vorige fase heb je een onderwerp gekozen, de bedoeling is om daar nu informatie over op te zoeken.

- Ga op zoek in de vakliteratuur naar goede informatiebronnen gerelateerd aan het onderwerp dat je gekozen hebt.
- Noteer in het bestand `notas/3-notas-vakliteratuur.md` alle info die nodig is om de bron later terug te vinden. Hou op zijn minst de volledige titel, auteur en publicatiejaar bij, en ook de URL waar je meer info over de bron (of de tekst zelf) kan vinden. Op dit moment hoeft dat nog niet gestructureerd te zijn, dat doen we later nog. Noteer eventueel ook je belangrijkste bevindingen, wat je geleerd hebt uit de bron en/of waarom je het bijgehouden hebt.
- Zorg voor diversiteit in het soort bronnen!
    - Een boek of handleiding
    - Een artikel in een wetenschappelijk of vaktijdschrift
    - Video van een presentatie op een vakconferentie
    - Een blog-artikel door een vakexpert
    - Niet enkel Nederlands, maar ook (en vooral) Engelstalige bronnen
    - ...
- Wees kritisch! Doorstaan de gevonden bronnen de [CRAP-test](https://maken.wikiwijs.nl/bestanden/829924/hbo-ict%20craap%20test.pdf)?